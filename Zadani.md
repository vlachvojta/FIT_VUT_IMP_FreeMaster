# Zadani: 

**Předmět:**
IMP - Mikroprocesorové a vestavěné systémy

**Ak. rok:**
2022/2023

**Název:**
S - ARM-FITkit3: Monitorování a řízení vestavných aplikací pomocí FreeMASTER - Projekt

**Vedoucí:**
Ing. Josef Strnadel, Ph.D.

**Popis:**
Vede: dr. Strnadel

* [x] Prostřednictvím vedoucího si zapůjčte 1 ks platformy FITkit 3. Výdej vybavení pro řešení projektu začne cca v polovině října 2022 (po ukončení příhlašování se na projekty - cca po 17. 10. 2022). Výdej bude stvrzen záznamem do výpůjčního listu (1 kus = 1 záznam); vybavení si lze vypůjčit i zprostředkovaně, najde-li se zprostředkovatel/ka, který/á vezme břemeno výpůjčky na sebe.
* [x] Seznamte se s principem tvorby vestavných aplikací založených na mikrokontroléru Kinetis K60 (s jádrem ARM Cortex-M4) fy Freescale v prostředí Kinetis Design Studio (KDS) nebo MCUXpresso.
* [ ] Seznamte se s variantami nástroje FreeMASTER (samostatná "full" či "lite" aplikace, součást MCUXpresso), s jeho prostředky a s jeho aplikačními možnostmi - viz např. https://www.nxp.com/design/software/development-software/freemaster-run-time-debugging-tool:FREEMASTER, https://www.nxp.com/docs/en/supporting-information/FREEMASTER-INTRODUCTION.pdf, https://www.youtube.com/watch?v=GgPhcTWaynk&t=2s.
* [ ] Vytvořte projekt demonstrující možnosti nástroje FreeMASTER nasazeného na vestavnou aplikaci bežící na mikrokontroléru Kinetis K60 z desky platformy FITkit 3. Aplikace může být jednoduchá, k tomuto účelu speciálně vytvořená či převzatá, nástroj FreeMaster stačí využít k řízení jedné součásti FITkit 3 (např. k řízení intenzity svitu LED či tónu produkovaného piezzo reproduktorem) a k monitorování stavu jiné součásti FITkit 3 (např. zobrazení stavu tlačítek, vnitřního stavu čítače či vzorku po AD předodu).
* [ ] Vytvořte přehlednou dokumentaci k přípravě, způsobu realizace, k funkčnosti a vlastnostem řešení projektu. V případě použití (zadáním nezakázaných) podpůrných prostředků (např. knihoven či abstrakčních vrstev) dejte do souvislosti využité API, vlastnosti vestavné aplikace/platformy a stavové, řídicí aj. registry a bity platformy související (tj. ovládané, monitorované) s tímto API.
* [ ] Řešení (projekt, bez binárních souborů sestavitelných na základě zdrojových souborů v projektu, a dokumentaci ve zdrojové i binární, tj. PDF, podobě) odevzdávejte prostřednictvím IS v jediném ZIP archívu.
* [ ] Předvedení řešení se implicitně předpokládá v osobní podobě, s následným vrácením zapůjčeného vybavení. Pokud by, vzhledem k pandemickým či jiným okolnostem daným "vyšší mocí", osobní předvedení/vrácení nebylo možné, připravte se prosím na náhradní možnost - např. online/vzdálené předvedení přes Microsoft Teams, Google Meet apod., tvorbu krátkého videa demonstrujícího řešení, vrácení vybavení na vrátnici, u příležitosti zkoušky apod.
* [ ] Hodnocení projektu bude provedeno na základě ohodnocení složek E, F, Q, P, D z hodnoticího klíče. Po dokončení projektu využijte tento klíč k autoevaluaci složek E, F, Q, P, D a výsledného bodového hodnocení (výsledek autoevaluace umístěte např. na konec dokumentace k projektu) - poskytnete mi tak cennou zpětnou vazbu a informaci o Vámi očekávaném hodnocení projektu.